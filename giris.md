## Giris 

Günümüzde bilgisayar sistemlerinin güvenliği arttırılmasına rağmen, bu sistemlerine yapılan saldırılar da artmaktadır. Bu sistemlerin sahip olduğu güvenlik yapısını aşmaya çalışan saldırılar ile alınan karşı tedbirlerin sayısının da yükseldiği ve farklılıklar gösterdiği tespit edilmiştir. Bu tür saldırılardan korunmak için; yapılan tüm saldırıların takip edilmesi, gelişiminin izlenmesi, bilgisayar güvenliğinin yeterli ve etkin bir seviyede oluşturulmasında önemli bir gereksinimdir. Bu makalede; bilgisayar sistemlerine yapılan saldırılar incelenmiş; saldırı-saldırgan ilişkisi değerlendirilmiş; saldırıların ortak olarak sahip olduğu karakteristikler sunulmuş; yapılan saldırıların gelişimi irdelenmiş ve temel saldırı türleri gözden geçirilmiştir. Sonuçta; bilgisayar sistemlerine yapılan saldırılarda, kullanılan yöntemler ve metodolojiler iyi bilinmesinin, saldırganların hedefi olan sistemlerin güvenliği sıkılaştırılmasının, saldırı karakteristikleri izlenmesinin, saldırılarda hedef alınan korunmasızlıklar ile zayıflıkların giderilmesinin ve alınacak tedbirlerde saldırgan profillerinin de mutlaka dikkate alınmasının faydalı olacağı değerlendirilmektedir. Bunun yanında; bilgisayar sistemleri güvenliği, doğru ve etkili bir şekilde sağlanmak korumak için alınacak tedbirlerde güvenlik yaşam döngüsü mutlaka uygulanmalı ve bu çerçevede karşılaşılacak zayıflıklar ve eksiklikler giderilmelidir.