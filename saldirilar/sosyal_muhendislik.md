### Sosyal Mühendislik

_Sosyal Mühendislik;_ en temel hack yöntemlerinden birisidir. Hackerlar karmaşık kod parçacıkları ve sistemlerin yanı sıra bazen de en basit yöntemlerden biri olan Sosyal Mühendislik’i kullanarak çok can yakmaktadır. Sosyal Mühendislik, insanları hedef almaktadır. Yani Sosyal Mühendislik’te sistemde bulunan zaafiyete vs. bakılmaz. Sosyal Mühendislik, insan ilişkilerini ve insanların zaafiyetlerini ele alarak hedef kişi, kişiler veya kurum üzerinde bilgi toplamak ve toplanan bilgiler doğrultusunda hareket etmek için kullanılır. Benim görüşüme göre ise Sosyal Mühendislik, yalan söyleme ve aldatma sanatıdır.

![Sosyal Mühendislik](../resim/ataklar/smuh/SosyalMuhendis.jpg)

Sosyal Mühendislik dendiğinde film gibi senaryolar yazılabiliyor genelde. Ama bazen bu imkansız gibi gelen senaryoların yaşandığına dair haberler duyuyoruz. Hedef kişiyle dost olmak, hedef kurumdan teknik destek talebi almak, kendinizi olmayan birisi gibi göstermek en sık kullanılan yöntemlerdendir.

__Kevin Mitnick__

Aramızda Kevin Mitnick’i duymayan var mı? Bilmeyenler için tek cümleyle bir zamanlar FBI’ın 1. numaralı arananlar listesinde yer alan efsanevi hacker olarak tanımlayabilirim Kevin Mitnick. İşte Sosyal Mühendislik’in atası olarak Kevin Mitnik’i gösterebiliriz. Ve bu alanda yazmış olduğu birçok kitabı bulunmaktadır. Kevin Mitnick sızmış olduğu sistemlerin çok büyük kısmına Sosyal Mühendislik kullanarak sızmış bulunmaktadır. Sizcede şaşırtıcı değil mi?

> Sosyal Mühendislik; İnsanları istemedikleri bir şeyler yapmaya ya da gizli bilgilerini vermeye kandırma eylemidir. Wikipedia

İnsan faktörü içermeyen bir bilgisayar sistemi yoktur. Güvenlik zincirindeki en zayıf halka insandır.Sosyal mühendislikte süreç;

* Bilgi toplama,
* İlişki kurma,
* İstismar etme,
* Uygulama olarak sıralanabilir.

Sosyal mühendislikte en yaygın kullanılan tekniklerden üçü şunlardır: sahte senaryo uydurma, _oltalama (phishing)_ ve _sesle oltalama (vishing)_.


##### DAHA FAZLASI İÇİN

* [Sosyal Mühendislik Saldırıları](https://www.bilgiguvenligi.gov.tr/index.php?option=com_content&task=view&id=183&Itemid=6)
* [Sosyal Mühendislik Numaralarının Işe Yaramasının 5 Nedeni](http://www.trendmicro.com.tr/media/resource_lib/social/5-reasons-why-social-engineering-tricks-work-tr.pdf)
* [SOSYAL MÜHENDİSLİK SALDIRILARI](http://www.emo.org.tr/ekler/288230da37dbf3c_ek.pdf)